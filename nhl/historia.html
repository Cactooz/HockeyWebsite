<!DOCTYPE html>
<html lang="sv">
	<head>
		<meta charset="UTF-8">
		<title>Hockey Fantaster - NHL Historia</title>
		<meta name="viewport" content="width=device-width, initial-scale=1">
		<link href="../style.css" rel="stylesheet">
		<link href="../images/hockey_fantaster_icon.ico" rel="icon">
		<link href="https://fonts.googleapis.com/css2?family=Open+Sans&display=swap" rel="stylesheet">
	</head>
	<body id="history">
		<div class="gridContainer">
			<header role="banner" aria-label="header banner">
				<nav role="navigation" aria-label="main navigation">
					<ul>
						<li>
							<a href="../nhl.html">NHL</a>
						</li>
						<li>
							<a href="../index.html" class="logo"><img src="../images/hockey_fantaster_logo.png" alt="Hockey Fantaster Logga"></a>
						</li>
						<li>
							<a href="../shl.html">SHL</a>
						</li>
					</ul>
				</nav>
				<nav role="navigation" aria-label="lokal navigation">
					<ul>
						<li>
							<a class="active">Historia</a>
						</li>
						<li>
							<a href="nyheter.html">Nyheter</a>
						</li>
						<li>
							<a href="topplistor.html">Topplistor</a>
						</li>
					</ul>
				</nav>
			</header>
			<main role="main">
				<h1>HISTORIA</h1>
				<section class="past">
					<h2>Dåtid</h2>
					<p>
						Det var den 26:e november 1917 som National Hockey League såg dagens ljus. Platsen var hotell Windsor i Montreal.

						Efter år av interna konflikter med Toronto Blueshirts ägare Eddie Livingstone i den liga som då hette NHA, National Hockey Association, valde fyra klubbar att bryta med organisationen och starta en egen liga. Klubbarna var Montreal Canadiens, Quebec Bulldogs, Montreal Wanderers och Ottawa Senators. Quebec valde att inte ställa upp till spel och den nya ligan fick istället med sig en nybildad klubb, Toronto Arenas, som fjärde lag.

						Ligan fick namnet National Hockey League. Den nya ligans bildande väckte liten uppmärksamhet. Enligt uppgift fanns bara en reporter på plats. NHL.coms John Kreiser skriver att när Montreal Heralds reporter Elmer Ferguson frågade mötesdeltagaren Frank Calder vad som hänt på det slutna mötet, fick han till svar "Inte mycket, Fergie".

						Den första matchen med den nya ligan spelades den 19 december 1917. På den enda konstfrusna isen möttes Toronto Arenas och Montreal Wanderers som vann med 10-9. Montreals Dave Ritchie gjorde det första historiska målet. 700 åskådare såg på.

						Calders svar till Ferguson är ett av århundradets understatement, skulle det visa sig. För, som man brukar säga, resten är historia.

						Vad är det då som byggt National Hockey League till världens bästa hockeyliga? NHL.com/sv har listat några avgörande faktorer.

						Kanada. Det kanadensiska inflytandet i NHL har alltid varit enormt. I början var alla spelare kanadensare och den legendariske radiomannen Foster Hewitt kommenterade matcherna i kanadensisk radio redan från1923. Det första laget från USA, Boston Bruins, togs in i ligan till säsongen 1924-25.

						Denne reporter på NHL.com/sv mötte en gång en lärare med sin skolklass på Hockey Hall of Fame i Toronto. Det var historielektion och jag ställde mig lite frågande till varför den utfördes på HHoF? Svaret:

						- Jamen, det är hockey. Det här är ju vår historia.

						Just så. Kanadas historia är intimt förknippad med hockeysporten, och därför är NHL så intimt förknippat med Kanada även om antalet spelare från "the True North" nu sjunkit till strax under hälften av alla.

						Expansionen. NHL har sakta men säkert minskat den kanadensiska dominansen genom en försiktig och i de allra flesta fall lyckad expansion. Boston blev först, New York Rangers, Chicago Black Hawks och Detroit Red Wings kom 1926. Efter Los Angeles Kings inträde 1967 dröjde det tills början av 1990-talet innan ligan tog nästa steg mot södra USA. San Jose Sharks blev ligans 22:a lag 1991. Tampa Bay Lightning och Mighty Ducks of Anaheim följde och med den här säsongens sensationsrookie Vegas Golden Knights har NHL nu expanderat till 31 lag och finns i alla hörn av den nordamerikanska kontinenten. Med det har National Hockey League också blivit…

						Inter-National Hockey League. Den förste svensken i NHL var Gus Forslund (Gustaf Ossian Forslund), född i Sandvik utanför Umeå 1906 och emigrant till Kanada med sina föräldrar som litet barn. Gus Forslund spelade en säsong för Ottawa Senators 1932-33. Efter Forslund har, till dags dato, 322 svenskar spelat i NHL.

						Men svenskarna är inte de enda icke-nordamerikanerna som spelat i ligan. Så här långt bara den här säsongen har spelare från 16 länder spelat i NHL, från de 378 kanadensarna, 212 USA-födda spelarna, 82 svenskarna och 37 finländarna över ryssar, tjecker, norrmän och danskar till tyskar, fransmän och till och med en spelare hockeyfostrad i Australien, Washington Capitals Walesfödde Nathan Walker.

						Bland svenskarna märks över åren givetvis spelare som Nicklas Lidström, Börje Salming, Mats Sundin, Peter Forsberg, Daniel Alfredsson och bröderna Henrik Sedin och Daniel Sedin. Spelare som från början av 70-talet och fram till idag, byggt på de stora intresset för svensk hockey till ett intresse också för hockeyn i NHL. Sverige har exporterat många stora spelare till NHL, spelare som väl kan mäta sig med de allra största stjärnorna som…

						Wayne Gretzky, Mario Lemieux och Sidney Crosby . För att nu nämna bara några av alla de som genom åren tjusat hockeyälskarna runt världen och som givit sporten ett ansikte, eller mera korrekt flera ansikten. Flera svenska spelare har berättat hur de när de kom till NHL inte visste mer om ligan än bara det mest nödvändiga - och att den svenska hockeyallmänheten då naturligtvis visste ännu mindre. Idag följer svenskarna hockeyn i NHL på ett helt annat sätt och intresset är stort.

						Tacka de svenska, men också de internationella stjärnorna för det. Det tre spelarna här ovan, Alex Ovechkin, Jaromir Jagr, Jari Kurri och Teemu Selänne och många, många fler som blivit idoler för ett par generationer av barn hockeyvärlden runt.

						Wayne Gretzkys alla bedrifter kan naturligtvis inte prisas nog, men ingen kommer någonsin att nå upp till den nu 56-årige Brantford-sonens resultat: 2.857 poäng, varav 894 mål, är oslagbart. Totalt, inklusive slutspel, gjorde Gretzky 3.239 poäng. Ett nästan omänskligt resultat.

						Att Gretzky skulle bli utnämnd till jubileumsårets ambassadör för NHL var inte precis någon högoddsare när utnämningen presenterades för knappt ett år sedan. En mer lämplig företrädare för National Hockey League finns knappast och han har också skött sitt jobb föredömligt.
					</p>
				</section>
				<section class="future">
					<h2>Framtid</h2>
					<p>
						Ett nytt decennium har startat. Med det kommer frågor om framtiden och var ishockeyn i NHL kan tänkas vara på väg. 

						Hur ser framtidens hockey ut? 
						Vilka är spelarna som kommer att prägla den? 
						Och vilka trender kommer att påverka sporten?
						Det vi kan börja med att fastställa är att NHL som liga mår väldigt bra just nu. Kombinationen av bra tittarsiffror, till stora delar fullsatta arenor och god underhållning på isen gör att det finns fog för optimism inför 20-talet.

						Där börjar och slutar det med spelarna.

						Jag vågar påstå att den unga generation sena 90-talister och tidiga 00-talister håller på att ta sporten till nya höjder. Spelare som exempelvis Connor McDavid, Nathan MacKinnon, Auston Matthews, Jack Eichel och Elias Pettersson gör saker på isen som vi inte har sett maken till tidigare. 

						Innovationsrikedomen som finns hos den här generationen spelare kommer att utveckla NHL som liga och ishockey som sport. Det är till mångt och mycket de som styr var sporten tar vägen. Och det är det som gör att framtiden känns så ljus.

						Spelare födda 1996 och senare brukar påstås ha fördelen av att ha växt upp med den nuvarande regelboken och de förändringar som NHL genomförde runt 2005 för att skapa en mer attraktiv och offensivt gångbar ishockey. Det innebär att de har fått större möjlighet att utveckla kreativitet och teknik samt skridskoåkning. Borta är dagarna med den kollektiva träningen där alla i laget ska göra samma sak. Nu individanpassas träningen i ett tidigare skede, vilket skapar förutsättningar för unika spelartyper med större skicklighet. Alltså fler stora talanger som kan göra fansen exalterade.

						Det här medför också att fokus på fart och teknik kommer att bli ännu större.

						Ribban för vad som krävs skicklighetsmässigt sett för att spela i NHL kommer att fortsätta stiga. Även om jobben i ligan är betydligt fler än för 15-20 år sedan kommer det att krävas mer av dig som spelare för att slå dig in i NHL. Det beror på att alla hela tiden blir lite bättre.

						Med ett fokus på kreativitet och skicklighet lär det fysiska spelet - på gott och ont - fortsätta att hamna i bakgrunden. Inte för att tacklingar blir bannlysta, utan snarare för att de i allt större grad fortsätter att förlora i värde. I den moderna, snabba ishockeyn kan en tackling fylla en funktion för att separera motståndaren från pucken, men mer gammalmodigt tänk om att styra matcher genom att skrämma motståndare med fysiskt spel kommer rimligen att få stryka på foten.   

						På liganivå finns det också anledning att med spänning se framåt. Efter Vegas Golden Knights lyckade ankomst till NHL 2017 står nu Seattle på tur att få ett NHL-lag 2021/22. Inom kort kommer vi att veta mer om lagets namn, logga och färger. Och om ett och ett halvt år kommer ännu en expansionsdraft att genomföras för att ge den nya klubben spelare.

						Key Arena, där laget ska husera, är under renovering och kommer att kunna hålla 17 400 åskådare för hockeymatcher. Sedan i höstas har invånarna i staden haft möjlighet att köpa säsongsbiljetter inför det som komma skall. Intresset för det nya NHL-laget uppges vara stort.

						- Det är så hjärtevärmande. Många av dem som kommit hit och köpt säsongsbiljetter är hockeyfans, men vissa är det inte. De är intresserade för att de känner på sig att något stort är på väg att hända i deras stad och de vill vara en del av det, har klubbens vd Tod Leiweke sagt till NHL.com/sv.

						Utanför isen kommer det också att göras framsteg i användarupplevelsen. 

						Statistiken har redan genomgått en liten revolution de senaste åren och det lär den fortsätta att göra i takt med att vi får tillgång till ännu fler verktyg för att mäta spelares och lags insatser. Det som lite slarvigt kallats "avancerad statistik" i dag lär framstå som synnerligen simpelt inom bara några år.

						Så snart som senare den här månaden kommer NHL att testa den nya "player tracking"-teknologin i samband med All-Star-matchen i St. Louis. Genom att samla in 200 punkter data från pucken och 2 000 punkter data från varje spelare kommer vi som fans och åskådare att få tillgång till ny information som kommer att öppna upp för nya tolkningar av sporten och kanske till och med ge oss en ny förståelse och uppskattning för vad spelarna mäktar med på isen. 
						
						- Det här är ett sätt att få människor att komma närmare sporten på sina egna villkor, sade ligans kommissionär Gary Bettman om den nya teknologin på Prime Time Sports Management and Trade Show i Toronto i november.
						- Som jag sagt gång efter annan måste sporten fortsätta vara underhållande. Allt vi gör med teknologi här är en förbättring av den upplevelsen. Man använder teknologin för att människorna ska komma närmare sporten. Inte för att sporten ska matcha teknologin.

						Så spänn fast era säkerhetsbälten, luta er tillbaka och låt er hänföras av det som komma skall. Om ni tyckte att 2010-talets NHL-hockey bjöd på underhållning vågar jag lova att 2020-talet blir minst lika underhållande. Om inte ännu mer underhållande.
					</p>
				</section>
			</main>
			<footer>
				<div>
					<p>© Copyright Hugo Bachér 2020</p>
				</div>
				<section>
					<ul>
						<li>
							<a href="../nhl.html">NHL</a>
						</li>
						<li>
							<a href="../shl.html">SHL</a>
						</li>
						<li>
							<a href="../tips.html">Tipsa oss</a>
						</li>
					</ul>
				</section>
			</footer>
		</div>
	</body>
</html>